Verzoek is het vehikel om een aanvraag in te dienen bij de gemeente. Op een verzoek wordt intake gedaan. Als intake is gedaan, dan heb je verzoek in behandeling genomen (of buiten behandeling gesteld). Dit kan uitmonden in een of meerdere zaken of andere activiteiten, dan wel direct worden afgehandeld (bijv. leveren product). Terugkoppeling naar de klant over voortgang gebeurt in termen van opgestarte zaken of andere activiteiten. De klant kan een overzicht van ingediende verzoeken opvragen en moet een verzoek kunnen intrekken. Een verzoek tot intrekken wordt gerelateerd aan het oorspronkelijke verzoek. Ook kan een klant aanvullingen doen op een verzoek. Dat leidt tot een nieuw verzoek dat aan het oorspronkelijke verzoek wordt gekoppeld.

Verzoek kan meerdere producten/diensten omvatten (dit ondersteunt een winkelmandje) en derhalve tot meerdere zaken leiden. Anders is het een vraag, dus contactmoment. 

Verzoek is niet perse nodig om een zaak te starten. Het blijft mogelijk direct vanuit een formulier een zaak te starten. Toepassen van Verzoeken is niet verplicht. Implementeren van de Verzoeken API is daarmee optioneel.

Bij een verzoek wordt alleen generieke metadata opgeslagen, domein- of procesgegevens worden in een andere registratie opgeslagen. Bijv. bij een Melding Openbare Ruimte worden locatie en meldinggegevens in een MOR-registratie opgeslagen.

Status van verzoeken: is in feite de status van de intake: nieuw, in intake/behandeling, in behandeling genomen, afgewezen. Het verzoek is na in behandelingname of afwijzing niet meer te wijzigen. De daadwerkelijke status(sen) van de gecreÃ«erde zaken of anderszins worden voor terugkoppeling naar de klant gebruikt.

Wat betreft behandeltermijn volgen we de zaaktypen. Zouden eigenlijk bij de producten in de PDC moeten staan, maar we volgen voorlopig het huidige model.

Er zijn verschillende typen verzoeken. Minimaal de volgende typen worden onderscheiden:
* aanvragen product of dienst (uit de PDC van de gemeente)
* doen van een melding (bijv. een melding openbare ruimte)
* aanleveren gegevens bij een reeds bestaand verzoek
* bezwaar maken (in feite geen verzoek om een product), maar wel een verzoek

Een contactmoment kan over een verzoek of een zaak gaan. Met een contactmoment kan geen verzoek worden ingediend. 
